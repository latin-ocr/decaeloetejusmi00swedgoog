DE FUNCTIONIBUS ANGELORUM IN CAELO. 245

ordinati sunt, et simul sumpti faciunt et perficiunt com·
munem usum, qui est commune bonum.

393· In ecclesiasticis sunt illi in caelo, qui in mundo
Verbum amaverunt, et ex desiderio inquisiverunt ibi vera,
non propter honorem aut lucrum, sed propter usum vitae
et suae et aliorum; illi secundum amorem et desiderium

usus ibi in illustratione sunt ac in luce sppientiae, inquam '

etiam veniunt ex Verbo in caelis, quod non naturale est
sicut in mundo, sed spirituale (videatur supra, n. 259).
Hi praedicatorum munere funguntur, ac ibi secundum
ordinem Divinum in superiori loco sunt qui sapientia ex
illustratione aliis praestant. In civilibus sunt illi qui in
mundo amaverunt patriam et ejus commune bonum prae
suo, ac justum et ret'tum fecerunt ex amore justi et redii.
Quantum hi ex amoris desiderio inquisiverunt leges justi,
ac inde intelligentes laeti sunt, tantum in facultate sunt
administrandi officia in caelO, quae etiam administrant in
eo loco aut gradu in quo est intelligentia eorum, quae
etiamtunc in pari gradu est cum amore usus pro com·
muni bono. Praeterea in caelo tot officia et tot adminis-
trationes sunt, et quoque tot operae, ut enumerari ob
copiam nequeant3 in mundo sunt paucae respedtive. Om-
nes, quotcunque sunt, in jucundo sui operis et laboris
sunt ex amore usus, et nemo ex amore sui aut lucri ; nec
est alicui amor lucri ob vitam, quia omnes necessitates vitae
illis gratis donantur; habitant gratis, vestiuntur gratis,
vescuntur gratis. Ex quibus patet, quod qui amaverunt
se et mundum prae usu, non in caelo aliquam sortem
habeant: amor enim suus seu affectio sua manet unum·
quemvis post vitam in mundo, nec exstirpatur in aeter·
num (videatur supra, n. 363).

394. Quisque in caelo in suo opere est secundum
correspondentiam, et correspondentia non est cum opere,
sed curn usu cujusvis operis (videatur supra, n. 112), et
correspondentia est omnium (n. 106). Qui in eaelo in
fundtione aut opere correspondente usui ejus est, is in
prorsus simili statu vitae est in quo fuit in mundo, nam
spirituale et naturale unum agunt per correspondentias,
cum differentia tamen, quod in interiori jucundo sit, quia
in vita spirituali, quae vita interior est, et inde recepti·
bilior beatudinis caelestis.

 


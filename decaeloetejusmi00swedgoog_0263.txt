256 DE CAELO ET INFERNO.

feruntur primum ad paradisiaca, quae ornnem imaginatio·
nis ideam excedunt: tunc arbitrati venisse in paradisum
caelestem, sed docentur quod id non sit felicitas vere
caelestis; quare datur iis cognoscere status interiores
gaudii ad intimum eorum perceptibiles: dein auferuntur
in statum pacis usquead intimum eorum, fatentes tunc
quod nihil ejus usquam expressibile sit, nec cogitabile:
denique in statum innocentiae, etiam usquead sensum
eorum intimum. lnde nosse iis datur, quid vere bonum
spirituale et caeleste.

413. Sed ut scire possem, quid et quale caelum et
caeleste gaudium, saepe ct diu a Domino datum est per·
cipere jucunditates gaudiorum caelestium quare, quia ab
experientia viva, possum scire, aed nusquam describere:
ast ut solum idea eorum habeatur, aliquid dicetur. Est
affectio jucunditatum et gaudiorum innumerabilium, quae
commune quoddam simul sistunt, in quo communi, seu in
qua communi affectione, sunt innumerabilium affectionum
harmoniae, quae distincte non perveniunt ad perceptio·
nem, sed obscure, quia communissima perceptio; usque
percipere datum est, quod innumerabilia inessent, ita
ordinm ut describi nusquam possint3 innumerabilia illa,
qualia, ex caeli ordine fluunt. Talis ordo est in affectionis
singulis et minimis, quae modo ut communissimum unum
sistuntur et percipiuntur secundum capacitatem ejus qui
subjectum: verbo, infinita in ordinatissima forma insunt
cuivis communi, et nihil non vivit, et afficit, etquidem
omnia ab intimis, nam gaudia caelestia ab intimis proce·
dunt, Perceptum quoque, quod gaudium et delicium
sicut a corde veniret, se diffundens mollissime per omnes
fibras intimas, et inde in fibras congregatas, cum tali
jucunditatis intimo sensu ut fibra sit quasi nihil nisi gau-
dium et delicium, et omne perceptivum et sensitivum inde
similiter, vivens ex felicitate: voluptatum corporis gau·
dium, ad illa gaudia, est sicut crassus et pungens grumus
respective ad puram et lenissimam auram. Observatum
est, quod cum omne meum jucundum vellem transferre in
alterum, influeret continue jucundum loco ejus interius et
plenius quam prius; et quod quantum hoc vellem, tantum
⁴inllueret3 et perceptum est. quod hoc a Domino.

 

